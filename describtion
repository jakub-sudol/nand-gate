Bramki NAND
Zadanie polega na zaimplementowaniu w języku C dynamicznie ładowanej biblioteki obsługującej kombinacyjne układy boolowskie złożone z bramek NAND. Bramka NAND ma całkowitą nieujemną liczbę wejść i jedno wyjście. Bramka NAND bez wejść daje na wyjściu zawsze sygnał o wartości false. Bramka NAND o jednym wejściu jest negacją. Dla dodatniego n wejścia bramki n-wejściowej są numerowane od 0 do n - 1. Na wejście bramki można podać sygnał boolowski przyjmujący wartości false lub true. Na wyjściu bramka daje sygnał false, jeśli na wszystkich jej wejściach są sygnały true, a true w przeciwnym przypadku. Sygnał z wyjścia bramki można podłączyć do wielu wejść bramek. Do wejścia bramki można podłączyć tylko jedno źródło sygnału.
